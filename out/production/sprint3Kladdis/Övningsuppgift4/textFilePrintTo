I ett brev till regeringskansliet meddelar
kungahuset att kungen planerar en privat
resa till Brasilien mellan 29 oktober och 7 november.

Även kronprinsessan Viktoria kommer att befinna
 sig utomlands under perioden – och under tiden kommer
 prins Carl Philip att ta över som tillfällig riksföreståndare.

– När kungen är utanför Sverige är det alltid någon annan i
familjen som blir riksföreståndare. Det är något man anmäler,
 säger informationschefen Margareta Thorgren.

Det är inte första gången prinsen tilldelas rollen som
riksföreståndare, enligt Margareta Thorgren.

– Det har hänt tidigare. Det är en rutinåtgärd och det är
inget ovanligt eller konstigt med det. Det sker alltid när kungen är utomlands.

Carl Philip hoppar in som kung på höstlovet.
Carl Philip hoppar in som kung på höstlovet.
Foto: Kungl. Hovstaterna